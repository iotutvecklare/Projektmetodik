Under de tio dagarna av vårt projektarbete genomförde vi flera viktiga steg enligt vår agila projektmetodik. Från att initialt stage scenen och sätta stämningen för projektet till att slutligen förbereda oss för presentationen, var varje steg en viktig del av vår process.

Vid projektets början ställdes vi inför valet mellan att utveckla antingen en "smart dörrklocka" eller ett "växtbevattningssystem". Efter diskussion inom gruppen föreslog jag att vi skulle satsa på ett växtbevattningssystem med argumentet att en smart dörrklocka kan vara för vanlig och att vi hade möjlighet att skapa något unikt inom växtbevattningens område. Detta förslag fick stöd av andra i gruppen och vi beslutade att fokusera på att utveckla en produkt inom detta område. Teamet ville att växtbevattningssystemet skulle vara en smart produkt (att det går att styra online/remote). 

Under den andra och tredje dagen fokuserade jag på att samla in domändata genom online sökningar, särskilt om själva växtbevattningssystemet. Vi är inte rörmokare och har ingen kunskap om vattensystem eller olika material för det. Vi är inte heller trädgårdsmästare och har inte expertis om blommor, växter och jord. En fråga som uppstod var: som inbyggdasystem utvecklare, vad kan vi utveckla för att automatisera ett växtbevattningssystem och göra bevattningen enklare? När vi vattnar blommor, vad brukar vi använda och göra? Vi brukar ta en slang och startar vattenkällan. Vad finns i vattenkällan? En kulventil, zonventil eller vilken typ av ventil som kontrollerar flödet av vattnet.Det fick mig att tänka på att utveckla en produkt som kan kontrollera vattenflödet från vattenkällan, med hjälp av en motoriserad eller elektrisk kulventil/zonventil som kan vara fjärrstyrd via appen och manuelstyrd. Att välja hur många slangar och hur långa de ska vara blir då en flexibel lösning som anpassas efter köparens behov.

När vi väl hade en grundläggande förståelse för våra uppgifter fördjupade vi oss i koncept som user stories och Scrum. Detta ledde till en omformulering av våra ursprungliga user stories för att göra dem mer specifika och hanterbara. Vi inledde sedan planeringen för vår första sprint och valde lämpliga verktyg och plattformar för att organisera och hantera våra uppgifter. 

Min tidigare erfarenhet som IoT-utvecklare under min praktiktid gav mig en fördel i detta projekt, och min pågående praktik som Fullstack-utvecklare i ett nystartat företag har gett mig ytterligare insikter och kunskaper. Genom dessa erfarenheter har jag förvärvat kunskap om olika mjukvaruteknologier som kan vara relevanta för att förstå och planera projektet. Valet av Wokwi Simulator för prototyputveckling och testning berodde på att jag redan hade använt det tidigare, och valet att använda MQTT och ESP32 har mycket att göra med min tidigare erfarenhet. Jag förklarade i mina tasks i min sprint varför jag valde dessa teknologier.

På den sista dagen dök ytterligare en fråga upp: Ska vi utveckla en inbyggd motoriserad/elektrisk kulventil/zonventil, vilket innebär att en MCU är inbyggd i den, eller ska vi använda en färdig motoriserad/elektrisk kulventil/zonventil och koppla en MCU till den?

Ärligt talat, det är svårt att planera när man inte har fullständig förståelse för alla aspekter. Därför skapade jag ett diagram för att säkerställa att teamet verkligen förstod de olika begreppen och teknologierna bakom projektet. Att ha en klar och tydlig översikt över olika faktorer bidrog till att underlätta planeringsprocess och säkerställer att alla kommer vara på samma sida när det gäller projektets mål och krav.




